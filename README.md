#Czarnoksiężnik z Krainy Kóz

**Czarnoksiężnik z Krainy Kóz** - opis fabularny  

Gra osadzona jest w bliżej nieokreślonych czasach średniowiecza. Główny bohater Roman jest cieślą mieszkającym nieopodal największego miasta królestwa Krainy Kóz - Mysłowic (zbieżność nazw przypadkowa). Razem ze swoją małżonką Joanną prowadzi spokojne życie zdala od miejskiego zgiełku.

Pewnego dnia, po powrocie z pracy, cieśla zastaje otwarte na oścież drzwi do domu, jednak w środku nikogo nie ma. W środku panuje straszny bałagan, nie brakuje jednak żadnych kosztowności. Po chwili cieśla zauważa leżący na komodzie zapieczętowany list. 

“*Romanie,  
Twoja śliczna małżonka jest cała i zdrowa. Jeżeli chcesz, żeby tak pozostało, przyjdź o północy na Bajkową Polanę. Bądź sam.  
Czarnoksiężnik z Krainy Kóz*“

Przeszłość Romana daje o sobie poraz kolejny znać. W przeszłości walczył ze złem u boku wielkiego Koziego Wodza jako wojownik/mag/kapłan. Wydawało się, że wszystkie złe siły zostały pokonane. Czarnoksiężnik w jakiś sposób jednak powrócił - i szuka zemsty.

Tak zaczyna się pełna niebezpieczeństw podróż Romana, który za wszelką cenę chce uratować swoją żonę z rąk Czarnoksiężnika. Gracz ma za zadanie odpowiednio poprowadzić cieślę.


Projekt z Inżynierii Oprogramowania  
Semestr letni 2019/2020

Mateusz Kotyla  
Kacper Polak  
Kacper Stysiński